שלום, זה עומר איצקוביץ'.
לא יצא לי עד היום להתנסות ב- Github, כך שאם היו בעיות בהעברת הקבצים אני מצטער על כך.
העברתי ארבעה קבצים- כל אחד משחק אחר שיצרתי בעזרת התוכנה Unity. [אם תרצו להוריד את המשחקים, צריך להוריד את Unity בגרסה 2022.3.15f1, או בגרסה מאוחרת יותר].

הסבר קצר על המשחקים:

*כל המשחקים נכתבו בשפה C#.

משחק ראשון [Circular Grid] - משחק בו יש תווי מוזיקה אשר מסודרים במעגל. כאשר לוחצים 'e' נוצר חלק משחק חדש במרכז המעגל, עם או בלי אייקון. במידה ויש אייקון, זהו תו רגיל, וניתן להניח אותו במקום כלשהוא על המעגל באמצעות לחיצה עם העכבר. אם אין אייקון, זהו חלק משחק מיוחד- ובאמצעותו ניתן לחבר תווים זהים עם אותו הצבע. המטרה: למנוע
מצב בו ישנם יותר מדיי חלקים על המעגל, ולשלב כמה שיותר תווים.

משחק שני [Doom Sumo] - המשחק הזה עדיין בפיתוח. הרעיון הוא ליצור סביבה שהשחקן יוכל לזוז באמצעות חישובים פיזיקליים. נכון לעכשיו, על ידי לחיצה על המקשים w, a, s, d ניתן לזוז עם השחקן ולהסתובב באמצעות העכבר. על ידי לחיצה על המקש הימיני בעכבר השחקן טוען אגרוף, וכאשר הוא משחרר את העכבר או שנגמר הזמן, הוא נע קדימה ומופעל עליו כוח.
החישוב נעשה כך שכאשר שחקן נע קדימה עם האגרוף לכיוון מישור משופע, הוא יקבל כוח לכיוון מעלה ובכך יוכל לצבור גובה. המטרה: להוסיף multiplayer, כך שבסופו של דבר יהיו כמה שחקנים על הגבעה, והם ינסו להפיל אחד את השני תוך שימוש ביכולות שונות.

משחק שלישי [hmm (אל תתייחסו לשם)] - משחק דו-מימד. השחקן יכול לנוע עם החצים, לנוע קדימה ע"י לחיצה על ה- shift, וכו'. במשחק זה יש multiplayer כבר, כלומר אם מישהו יפתח את אותו הפרוייקט פעמיים, הוא יוכל לשחק בתור שני השחקנים, כך שהמשחק מתעדכן באמצעות שרת. במשחק זה ניתן לתפוס אובייקטים (באמצעות לחיצה על 'e' לידם) ואף
לזרוק אותם כאשר אותו מקש משוחרר. מטרה: לזרוק פצצות ואובייקטים שונים על שחקנים אחרים, ולהיות השורד האחרון בחדר.

משחק רביעי [Mobile Game] - משחק טלפון קלאסי. לחצו על 'e' כדי לקבל צורות עם צבעים שונים. ניתן לקחת את הצורות הללו ולשים אותן על הלוח המשושה. מטרת המשחק היא למלא כמה שניתן את הלוח, עד שכבר אי אפשר. מתחת ללוח ישנם אלמנטים שונים כמו מים, אש ואדמה- זהו היה ניסיון להוסיף משהו יותר אסטרטגי למשחק, כך שיהיה ניתן בדרך כל שהיא
לפנות מקום בלוח (אני עדיין עובד על זה).

*יש לי כמה פרוייקטים שאני כבר עובד עליהם הרבה זמן. אני כבר ארבע וחצי שנים בערך עוסק בUnity, כך שאני מאוד מנוסה, וכמובן שלא היה ניתן לתמצת את כל המשחקים לכמה משפטים, ולכן קיצרתי ברובם.
אני רוצה להודות על האופציה להיבדק שוב ועל היחס. אשמח להיות חלק מצבא ההגנה לישראל ולתת את המיטב שלי בשמירה על המדינה.
